Sveriges Radio, program 1.
Jag har upplevt en fullständigt fantastisk händelseutveckling.
Arne Thorén rapporterade i direktsändning från dramatiken
i Texas, Dallas, söndagen den 24 november 1963
just när nattklubbsägaren Jack Ruby sköt ihjäl Lee Harvey, Oswald.
På en annan tv-skärm följde Arne Thorén direktsändningen från Washington
där John F. Kennedy låg på lit de parade i Kapitoliumbyggnaden.
Och allt hade börjat ganska precis 48 timmar tidigare, fredagen den 22 november
vid pass 12.30 lokal tid.
Sveriges Radio, program 1 och program 2. Här kommer nu en nyhetskommuniké.
Förenta Staternas president John Fitzgerald Kennedy
avled i tjugotiden svensk tid ikväll sedan han utsatts
för ett attentat i staden Dallas i Texas.
Har ni hört någonting om nyheterna ikväll?
Ja, det har jag.
Och ni har hört vad?
Om Kennedy.
Vad tycker ni?
Fruktansvärt.
Har ni någon uppfattning om vad det kommer att leda?
Kaos.
Det är allt ni tror?
Ja, det tror jag.
Det var den verkliga presidenten som vågade någonting.
Jack Ruby sköt tveklöst ihjäl Lee Harvey Oswald
den misstänkte presidentmördaren.
Men var det Oswald ensam som sköt Kennedy?
Om det var han som sköt.
Eller finns där en konspiration skyddad än idag?
Ja, när verkligheten sedan länge verkar ha satt stopp för möjligheten
att helt tillfredsställande lösa Kennedymordet
så kan man alltid ta till San Ficcian-lösningen.
Som Stephen King gör i sin roman den 22 november 1963.
Den nyskilde engelskläraren
Epping får av en döende vän veta att det finns ett hål i tiden.
Ett hål som leder till året 1958.
Om Epping tar sig dit och stannar några år så skulle han kunna hindra mordet
på president Kennedy och om han lyckas med det kan det förhoppningsvis också
ändra historien och därmed hindra morden på både Bobby Kennedy och Martin
Luther King samt ge den gryende medborgarrättsrörelsen vind i seglen.
Eller?
Arne Thoréns täta radiorapporter från ett chockat USA är minnesvärda.
Hans rapportering hade hela tiden en allvarlig och korrekt ton.
Distanserad, men ändå med inlevelse.
Och därtill ett radiospråk som i sina nyanser var kristallklart.
Dessutom var hans antaganden och tolkningar av skeendena i Dallas
kusligt exakta och precisa. Det har det visat sig i efterhand.
Från New York och redaktionen där uppe tog han sig med skrivmaskinen
och en bunt dagstidningar under armen snabbt ner till Dallas
för att kunna se och delge oss så mycket som möjligt
från så nära håll som möjligt.
Utan glädje alltsedan det varma mottagandet för John F. Kennedy.
Den skrivmaskin jag bar avslöjade väl mitt yrke och taxichauffören...
Invånarna och tusentals turister i stan fortsätter att vallfärda...
på gräsmattorna på båda sidor om gatan...
Hundraårsserien görs av Tommy Johansson för radiofynd.
Sedan 1925.